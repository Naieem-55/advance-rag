গন্তব্য কাবুল
                                                                 ১১১

শব্দার্থ ও টীকা

হাওড়া স্টেশন        -   পশ্চিমবঙ্গের একটি রেলস্টেশন। আয়তনের দিক থেকে এটি ভারতের একটি বৃহত্তর
                    রেলস্টেশন। বর্তমানে এই স্টেশনে ২৬টি প্লাটফর্ম আছে।
প্রাগদেশ            -   কোনো কিছুর শুরুতে। পূর্বদেশ। পূর্বস্থান।
ফিরিঙ্গি           -   ফারসি থেকে আগত শব্দ। এর অর্থ হলো ফরাসি বা ইউরোপিয়ান। তবে ব্রিটিশশাসিত
                    ভারতবর্ষে সাদা চামড়ার বিদেশি মাত্রেই ফিরিঙ্গি বলে অভিহিত হতেন।
নেটিভ              -   ব্রিটিশশাসিত ভারতবর্ষে ব্রিটিশরা ভারতীয়দের নেটিভ বলে অভিহিত করতেন। এর
                    মানে হলো স্থানীয়। যে ব্যক্তি যে-দেশে বা যে পরিবেশে জন্মগ্রহণ করেন তিনি ওই
                    দেশের বা পরিবেশের নেটিভ।
ফিয়াসে             -   ভালোবাসার নারী। প্রাচীন ফরাসি ভাষায় এর অর্থ প্রতিজ্ঞা।
আলাকার্ত            -   Ala carte। ফরাসি শব্দ। এর অর্থ খাদ্যতালিকা অনুযায়ী।
জাকারিয়া স্ট্রিট       -   কলকাতার একটি স্থান। হোটেলের জন্য বিখ্যাত। সব ধরনের খাবার পাওয়া যায়।
গৌরচন্দ্রিকা         -   ভূমিকা। প্রাক্কথন।
কালোয়াত           -   ধ্রুপদ, খেয়াল ইত্যাদি সংগীতে পারদর্শী শিল্পী।
পেশোয়ার স্টেশন      -   পাকিস্তানের পেশোয়ারে অবস্থিত রেলস্টেশন।
দিল্লি             -   ভারতের রাজধানী শহর। পৃথিবীর দ্বিতীয় বৃহত্তম জনবহুল শহর হিসেবে পরিচিত।
                    আয়তনের দিক থেকে ভারতের সবচেয়ে বড় শহর এবং ভারতের প্রাচীন শহরগুলোর
                    মধ্যে অন্যতম।
জলন্ধর              -   ভারতের পাঞ্জাব প্রদেশের অতি প্রাচীন শহর। পরিষ্কার-পরিচ্ছন্ন শহর হিসেবে পরিচিত।
রাওয়ালপিন্ডি        -   পাকিস্তানের রাজধানী ইসলামাবাদ থেকে নয় মাইল দূরের শহর রাওয়ালপিন্ডি।
                    পাকিস্তানের সবচেয়ে ঘনবসতিপূর্ণ শহর।
পেশোয়ার            -   পাকিস্তানের খাইবার পাখতুন প্রদেশের সবচেয়ে বড় শহর পেশোয়ার। খাইবার
                    পাস-এর শেষ পূর্ব প্রান্তের হ্রদের পাশে শহরটি অবস্থিত। মধ্য ও দক্ষিণ এশিয়ার
                    সাংস্কৃতিক বৈচিত্র্যে শহরটি সমৃদ্ধ।
টাঙা               -   টাট্টু ঘোড়ায় টানা দুই চাকার গাড়ি।
খাইবার পাস         -   গিরিপথ। এই গিরিপথের মাধ্যমে পাকিস্তান ও আফগানিস্তানের মধ্যে সংযোগ সাধিত
                    হয়েছে। পৃথিবীর প্রাচীনতম রাস্তার মধ্যে এটি অন্যতম। আলেকজান্ডার দি গ্রেট ও
                    চেঙ্গিস খান থেকে শুরু করে মুসলিম শাসকগণ তাদের বিশ্ব বিজয়ে খাইবার পাস
                    ব্যবহার করেছেন। প্রথম বিশ্বযুদ্ধের সময় যুদ্ধকৌশলের অংশ হিসেবে ব্রিটিশরা এই
                    খাইবার পাস দিয়ে একটি ভারি রেলওয়ে নির্মাণ করে।
বুখারা             -   উজবেকিস্তানের পঞ্চম বৃহৎ শহর। প্রাচীন এই শহর ব্যবসা-বাণিজ্য, সংস্কৃতিচর্চা ও
                    ধর্মচর্চার জন্য বিখ্যাত। একদিকে প্রচুর স্থাপত্যকর্ম এবং অন্যদিকে মসজিদ-মাদ্রাসা
                    এই শহরটিকে বৈচিত্র্যমণ্ডিত করে তুলেছে।


২০২৪-২০২৫