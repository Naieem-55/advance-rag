২০২
সাহিত্যপাঠ
ওয়েলডিং ওয়ার্কশপ
সাবভার্সিভ অ্যাকটিভিটিজ
ক্রাক-ডাউনের রাত
রাশিয়ায় ছিল জেনারেল উইন্টার
আমাদের জেনারেল মনসুন
পাঠ-পরিচিতি
ঝালাই কারখানা।
রাষ্ট্রবিরোধী কর্মকাণ্ড। মুক্তিযোদ্ধাদের তৎপরতাকে পাকিস্তান সরকার
ও তাদের সমর্থকরা ১৯৭১ সালে এভাবে অভিহিত করত।
১৯৭১ সালের ২৫শে মার্চ দিবাগত রাতে পাকিস্তানি সেনাবাহিনী ঢাকায়
যে ভয়াবহ ধ্বংসযজ্ঞ ও গণহত্যা পরিচালনা করে সেই রাতের কথা
বলা হয়েছে।
দ্বিতীয় বিশ্বযুদ্ধের সময় প্রচণ্ড শীতের কবলে পড়ে হিটলারের বাহিনী
রুশ বাহিনীর হাতে পর্যুদস্ত হয়েছিল। বাংলাদেশের প্রবল বর্ষায়
তেমনি বিপজ্জনক পরিস্থিতিতে পড়েছিল হানাদার পাকিস্তানি
বাহিনী। এখানে সেই বিষয়টিরই তুলনা করা হয়েছে।
'রেইনকোট' গল্পটি প্রকাশিত হয় ১৯৯৫ সালে। পরে এটি লেখকের সর্বশেষ গল্পগ্রন্থ 'জাল স্বপ্ন স্বপ্নের জাল'
(১৯৯৭) গ্রন্থে সংকলিত হয়। এ গল্পের পাঠ গ্রহণ করা হয়েছে আখতারুজ্জামান ইলিয়াস রচনাসমগ্র ১ থেকে।
মুক্তিযুদ্ধের সময়কালে ঢাকার পরিস্থিতি নিয়ে গল্পটি রচিত। মুক্তিযুদ্ধের তখন শেষ পর্যায়। ঢাকায় তখন মুক্তিযোদ্ধাদের
গেরিলা আক্রমণ শুরু হয়েছে। তারই একটি ঘটনা এ গল্পের বিষয়; যেখানে ঢাকা কলেজের সামনে গেরিলা
আক্রমণের ফলে বৈদ্যুতিক ট্রান্সফরমার ধ্বংস করে দেওয়া হয়েছে। ঘটনার পরিপ্রেক্ষিতে পাকিস্তানি সেনাবাহিনী
কলেজের শিক্ষকদের তলব করে এবং তাদের মধ্য থেকে নুরুল হুদা ও আবদুস সাত্তার মৃধাকে গ্রেপ্তার করে নির্যাতন
চালিয়ে মুক্তিযোদ্ধাদের সন্ধান পাওয়ার চেষ্টা করে। নুরুল হুদার জবানিতে গল্পের অধিকাংশ ঘটনা বিবৃত হয়েছে।
বিবৃত হয়েছে পাকিস্তানি বাহিনীর বর্বর নিপীড়ন ও হত্যাযজ্ঞের মধ্যে ঢাকা শহরের আতঙ্কগ্রস্ত জীবনের চিত্র। গেরিলা
আক্রমণের ঘটনা ঘটে যে রাতে, তার পরদিন সকালে ছিল বৃষ্টি। তলব পেয়ে সেই বৃষ্টির মধ্যে নুরুল হুদাকে কলেজে
যেতে যে রেইনকোটটি পরতে হয় সেটি ছিল তার শ্যালক মুক্তিযোদ্ধা মিন্টুর। গল্পে এই রেইনকোটের প্রতীকী তাৎপর্য
অসাধারণ। মুক্তিযোদ্ধা শ্যালকের রেইনকোট গায়ে দিয়ে সাধারণ ভীতু প্রকৃতির নুরুল হুদার মধ্যে সঞ্চারিত হয় যে
উষ্ণতা, সাহস ও দেশপ্রেম-তারই ব্যঞ্জনাময় প্রকাশ ঘটেছে এ গল্পে।
বহুনির্বাচনি প্রশ্ন
১. কার জবানিতে 'রেইনকোট' গল্পের অধিকাংশ ঘটনা বিবৃত হয়েছে?
ক. আবদুস সাত্তার মৃধা
গ. আখতারুজ্জামান ইলিয়াস
খ. ড. আফাজ আহমদ
ঘ. নুরুল হুদা
২. নুরুল হুদাকে পাকিস্তানি হানাদার বাহিনী তলব করেছে-
ক. কমান্ডারের নির্দেশে
গ. মুক্তিযোদ্ধাদের সহযোগী ভেবে
খ. প্রিন্সিপালের অভিযোগে
ঘ. তাকে মুক্তিযোদ্ধা সন্দেহে
২০২৪-২০২৫